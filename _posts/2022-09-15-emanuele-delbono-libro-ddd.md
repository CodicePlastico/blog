---
layout: post
current: post
cover: 'assets/images/post-cover/2022-libro-emanuele.jpg'
socialcover: 'assets/images/post-cover/2022-libro-emanuele-s.jpg'
slug: emanuele-delbono-libro-ddd
title: 'Un libro corale sul DDD'
date: 2022-09-15 09:00:00
category : [tech]
tags: [ddd, test, book]
author: [ema]


---
Un paio di mesi fa è stato pubblicato su Leanpub un [libro](https://leanpub.com/cronache-di-domain-driven-design) in italiano che raccoglie *storie di vita vissuta* intorno al tema del _Domain Driven Design_. Il libro, di cui insieme ad altri amici e colleghi sono autore, è nato da un’idea del team di [Avascoperta](https://www.avanscoperta.it/it/) che circa un’anno fa ha chiamato a raccolta tutti i teacher dei loro corsi proponendo di scrivere un capitolo per il libro. L’idea era di creare un una raccolta di storie, esperienze, aneddoti in qualche modo legati al Domain Driven Design. 

Dopo un’anno di call, bozze, revisioni, pull request il libro è stato terminato ed è possibile acquistarlo dalla piattaforma Leanpub.

Non era la mia prima esperienza di scrittura di un libro e il fatto di dover scrivere solo un capitolo ha reso le cose più semplici. Non è però un libro tecnico (non strettamente) e la presenza di più autori lo rende eterogeneo, stilisticamente vario, ma ricco di informazioni e spunti interessanti sui diversi aspetti del DDD.

Il mio capitolo è dedicato all’_Actor Model_ un tema che negli ultimi anni mi ha appassionato e che ha trovato terreno fertile e riscontri positivi con  Elixir e i progetti sviluppati sulla BEAM. Ne ho anche estratto un [workshop](https://www.avanscoperta.it/it/training/actor-model-workshop/) che faccio con Avanscoperta e che nelle due edizioni dello scorso anno ha raccolto feedback positivi.

Il libro è unico nel suo genere, non è un’introduzione ai concetti del DDD ma è una risorsa unica per capire meglio come il DDD aiuta nella progettazione di applicazioni. Difficilmente si trovano libri in cui si raccontano progetti e in cui gli autori descrivono le scelte fatte e **anche gli errori commessi**, per questo è bello da leggere e aiuta a capire più a fondo come si applica il DDD al mondo reale.

Insomma per me è stata un’esperienza positiva e credo che il libro sia un’ottima risorsa per chi ha letto il [blue book](https://www.amazon.it/Domain-Driven-Design-Tackling-Complexity-Software/dp/0321125215) e adesso ha voglia andare oltre e capire come usare la metodologia e i pattern al meglio e *for real*.