---
layout: post
current: post
cover: 'assets/images/post-cover/2022-service-blueprint.jpg'
socialcover: 'assets/images/post-cover/2022-serviceblueprint-s.jpg'
slug: mappare-il-flusso-di-un-servizio-service-blueprint
title: "Il viaggio dell'utente: perché mappare quello che c'è permette di avventurarsi preparati nell'ignoto."
date: 2022-04-4 09:00:00
category : [design]
tags: [design, ux, cp]
author: [andrea]
---

<div class="post-intro">
Come ti prepari per un viaggio?
</div>

Dopo avere definito degli obbiettivi (di cosa sto parlando? Ma dell'articolo della Mery!), e nell'ottica di un workshop che vada a esplorare un prodotto o un servizio già in uso, è importante mappare l'esistente per capire quali sono le attività da mettere sul piatto per il raggiungimento dei goal condivisi.

Sono presenti vari strumenti a seconda dell'obbiettivo e del dettaglio che vogliamo raggiungere, la forbice è ampia: possiamo concentrarci su un singolo utente e su un singolo scenario (es.: l'aggiunta di un articolo al carrello di un ecommerce) oppure intersecare i percorsi completi di tutti gli utenti che dovrebbero usare il nostro servizio (es: la registrazione a un evento fino alla partecipazione, con invio di documenti e relative verifiche da parte di responsabili).

Nello specifico andrò a esporre il secondo caso, prendendo come esempio un cliente che aveva come obiettivo che il proprio servizio diventasse un canale unico di comunicazione tra vari utenti e che la documentazione relativa fosse digitalizzata, controllata e sempre disponibile.

Lo strumento che abbiamo usato è la Service Blueprint, la planimetria completa del servizio: mappiamo l'intero processo, al di sopra e al di sotto della linea di visibilità.

Perché la service Blueeprint?
Perché stiamo mappando un servizio esistente che può aiutare anche gli stakeholder a prendere coscienza del proprio flusso, mettendo a terra tutti i passaggi presenti.

Sopra la linea di visibilità -> cosa vede l'utente
Sotto la linea di visiblità -> cosa fa il sistema

Cos'è una service Blueprint quindi?
Si tratta di un diagramma che mostra l'intero processo del servizio, elencando tutte le attività che si verificano in ogni fase, eseguite dai diversi utenti coinvolti.

Dove prendiamo gli utenti?
Grazie per la domanda! :D
Bisogna prima elencare gli utenti coinvolti nel processo: l'attività che in CodicePlastico svolgiamo (se non riusciamo a intervistare direttamente l'utente) è la creazione di proto-personas.

Queste proto-personas sono basate sugli utenti attuali del servizio ma sono personaggi fittizi, elaborati insieme agli stakeholder, che prenderanno parte al nostro flusso. Si tratta di personaggi provvisori, non completi, che ci permettono però di definire alcune caratteristiche come l'età, la fruizione della tecnologia (a che livello e con che tipo di device, ad esempio), la necessità di avere dei promemoria, quali sono le preoccupazioni durante l'utilizzo del servizio.

Possiamo quindi cominciare a costruire la Service Blueprint elencando prima tutti gli utenti coinvolti su un asse verticale e tutti i passaggi necessari per fornire il servizio sull'asse orizzontale in ordine temporale. La matrice risultante permette di rappresentare il flusso di azioni che ogni ruolo deve compiere lungo il processo, evidenziando le azioni che l'utente può vedere (sopra la linea di visibilità) e quelle che avvengono a sistema nel back-office (sotto la linea di visibilità).

In questo modo possiamo capire i rapporti cross-funzionali tra utenti e sistema ed evidenziare gain e pain point in relazione al nostro obiettivo.

Come abbiamo svolto questa attività?
Io, Mariachiara e Emanuele siamo stati moderatori di un workshop in presenza durante la quale sono state create le proto-personas nella prima parte della mattinata e, nel resto della giornata è stato esposto il flusso attuale, discusso in ogni singolo passaggio.

Fondamentale per noi svolgere queste attività in presenza: anche da remoto è possibile ma la presenza dal vivo porta a essere più concentrati e precisi nella discussione.

Abbiamo diviso i partecipanti in gruppi e ogni gruppo ha rappresentato un utente del sistema: a questo punto si sono verificati dei dibattiti su ogni passaggio e per ogni punto sono emerse considerazioni che, a volte, hanno negato o stravolto l'attuale svolgimento del punto preso in esame.

L'attività di mappatura che è stata svolta ha portato alla luce varie criticità che sono state confermate dagli stakeholder e che abbiamo potuto trasformare insieme in opportunità di miglioramento direttamente durante l'attività di co-design.

Qual è stato l'output?
Consapevolezza dello stato attuale del servizio, un elenco di funzionalità che possono essere trasformate in priorità e che possono essere sviluppate a diversi livelli di effort a seconda delle strategie di business.

Alla fine della giornata di workshop è stato chiaro per il cliente che il design non è solo una serie di schermate ma è progettazione e analisi.
L'analisi è fondamentale per trovare un terreno comune sul quale cominciare a costruire (o ricostruire) qualcosa: spesso pensiamo a come funziona un servizio ma non sappiamo esattamente come e quando vengono svolte determinate azioni.
Mettendoci nei panni di chi userà il servizio e non vestendo solo i panni di designer, sviluppatori, manager o responsabili possiamo fare un passo ulteriore verso l'utente, che è al centro dell'esperienza.