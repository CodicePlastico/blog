---
layout: post
current: post
cover: 'assets/images/post-cover/social-network-kata-elixir-pair-programming.jpg'
socialcover: 'assets/images/post-cover/social-network-kata-elixir-pair-programming-s.jpg'
slug: social-network-kata-elixir
title: 'Il nostro Pair su Youtube:<br/>come è andata con il Social Network Kata in Elixir '
date: 2020-05-07 00:00:00
tags: [Tech]
author: [ale]
---

## Pair programming: scelgo te!
Era da diverso tempo che non lavoravo con Ema su un progetto in pair, forse dai primi anni di CodicePlastico. 
Con il passare del tempo e con la crescita del team ci siamo "fisiologicamente" divisi i progetti in modo da poter coordinare al meglio tutte le attività.
Negli ultimi anni però, la strategia organizzativa di CodicePlastico è cambiata e l'obiettivo è stato (ed è) quello di **creare un team fluido**, che non dipenda da qualcuno in particolare. Questo ha permesso a me ed Ema di poter lavorare nuovamente insieme su un progetto.

E cosi, tra una sessione di pair (rigorosamente remota, visti i tempi) e l'altra, ci siamo accorti, per l'ennesima volta, del **valore del "lavorare in coppia"**. <br/>
Credo che sia l'unico caso in cui <em>"incrociare i flussi" (cit.)</em> sia una cosa positiva. E il grande valore, non era solo nel codice prodotto, ma in tutto ciò che ci stava attorno, ovvero le **discussioni che portavano alla scrittura di un test**, all'implementazione di una feature o alla decisione sulla necessità di un particolare **refactoring**.

## Da grande potevo fare l'influencer, invece ho scelto di fare il programmatore
Allora è nata un'idea: in questo periodo di reclusione forzata, in cui **spopolano video di "gente che fa cose"** perchè non fare un live in cui, risolvendo un semplice kata, cerchiamo di mostrare questo "flow"?
E cosi, dopo una prova con zoom, una con meet, croppa di qua, condividi lo schermo di là, grazie al supporto di Paolo (grazie mille! ottimo regista) e Mariachiara...ecco il nostro primo live
<br/><br/>
<iframe width="560" height="315" src="https://www.youtube.com/embed/aTaoccAof6U?start=176" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
<br/><br/>
&Egrave; andata come volevamo: **non avevamo preparato nulla**, volevamo fosse il piu' naturale possibile, senza una roadmap implementativa o una possibile soluzione preconfezionata. Avevamo solo deciso quale kata, il social network kata, e con quale linguaggio lo avremmo risolto. E in questo caso eravamo concordi sul farlo in **Elixir**, un linguaggio che piace molto ad entrambi e su cui stiamo investendo e con cui stiamo lavorando molto in CodicePlastico.

## No Panic! No Panic!
E cosi ci sono stati attimi di "terrore" in cui, a seguito di un **refactoring**, i test sono diventati tutti rossi. E successivamente la soddisfazione di vedere i test tornare verdi. Scelte di design riviste al passo successivo. Insomma tutti gli ingredienti di uno sviluppo iterativo, fatto in coppia.

A parte i primi 30 secondi per rompere il ghiaccio, poi è stata una sessione di pair, come al solito. Con l'unica differenza che c'erano *80 occhi a guardarci*.

Una bella esperienza, un modo diverso di metterci alla prova, mostrando serenamente come il lavoro del programmatore è fatto *anche* di errori, workaround e test rossi, ma con l'ausilio di "due teste" è molto più facile (e divertente) produrre codice di qualità.

Che dire... il kata non è ancora finito. **Ci vediamo alla prossima puntata**!