---
layout: post
current: post
cover: 'assets/images/post-cover/2021-open-space.jpg'
socialcover: 'assets/images/post-cover/2021-open-space-s.jpg'
slug: lockdown-open-space
title: "Lockdown? Open up!"
date: 2021-05-06 08:00:00
category : vita-plastica
tags: [networking, smartworking, companymeeting]
author: [andrea, jacek]
---

<div class="post-intro">
Leggenda vuole che, nel corso degli anni durante le conferenze nel mondo informatico, le idee migliori uscissero durante le chiacchierate tra un talk e l'altro tra i partecipanti (oppure se non credete alle leggende, c'è sempre <a href="https://en.wikipedia.org/wiki/Open_Space_Technology">Wikipedia</a>)
</div>

# OPEN DAY

Da qui quindi è nata l'idea di creare gli **Open Day**: eventi incentrati esclusivamente sulla modalità della *tavola rotonda*, cioè una serie di chiacchierate su diversi argomenti proposti.

## REGOLE

La **regola delle regole** è la legge dei *due piedi*: significa che ognuno si prende la responsabilità per ciò che interessa e ha il diritto di spostarsi tra le conversazioni dove può contribuire o imparare al meglio.

<figure style="text-align:center"><img src="/assets/images/post-content/open-space/open_rules.png" alt="rules" /></figure>

Le **quattro regole** sono:
*   Chiunque partecipi è la persona giusta
*   Qualsiasi cosa accada è quello che è giusto che accada
*   Quando comincia (e come comincia la conversazione) è il momento giusto
*   Quando l'argomento è esaurito o chi partecipa ritiene sia arriva la conclusione, si chiude.

Queste regole servono per chiarire che la **cosa giusta** è seguire il *flusso*, nessun paletto, nessuna costrizione, anche se si apre la conversazione parlando di programmazione funzionale e si prosegue parlando di coltivazione di patate sulle Ande va bene lo stesso (e nel caso si sfori rispetto allo slot temporale prestabilito ci si può spostare in un altro spazio per proseguire).

<figure style="text-align:center"><img src="/assets/images/post-content/open-space/open_sq_bell2.png" alt="ring ring" /></figure>

# Come l'abbiamo organizzato:
Il tema della giornata è stato **come abbiamo affrontato il lockdown extra lavorativo**?

Abbiamo deciso di non parlare di argomenti tecnici per poter staccare completamente dalla **code routine** e condividere con i colleghi le passioni e gli interessi che non rientrano (necessariamente) nella grande sfera IT. In questo modo abbiamo potuto far emergere le persone dietro al codice, facilitando quei momenti di conoscenza tra **human beings** di team diversi che faticano a trovare momenti di condivisione causa impedimenti geografici, di tempistiche e consegne.

La giornata è stata divisa quindi in due momenti: **Marketplace** e **Open sessions**.


<figure style="text-align:center"><img src="/assets/images/post-content/open-space/open_market.png" alt="market" /></figure>

## Marketplace:
La prima fase della giornata è stato il **Marketplace**.

In uno slot di un'ora chiunque volesse ha proposto un argomento aggiunto poi alla pianificazione pomeridiana fino a completamento degli slot disponibili: il primo che ha proposto un argomento sceglie la stanza e l'ora in cui vorrebbe cominciare il dialogo.


<figure style="text-align:center"><img src="/assets/images/post-content/open-space/open_room.png" alt="find your room" /></figure>

## Open sessions:
Dalle 14 fino alle 18 c'è stato l'accesso alle varie stanze per l'**Open sessions**: 3 stanze, 5 argomenti per stanza, 15 diverse conversazioni per tutto il pomeriggio. A questo punto chi partecipa si sposta nella stanza con l'argomento scelto e **si comincia**!

Resta disponibile la stanza principale usata per il Marketplace, per la sessione di chiusura a fine giornata e per le pause/proseguimento discussioni che escono dallo slot temporale prestabilito.

Abbiamo comunque attivato un canale Slack dedicato per eventuali comunicazioni e un semplice spreadsheet per l'agenda.

<figure style="text-align:center"><img src="/assets/images/post-content/open-space/open_sq_bell1.png" alt="ring ring" /></figure>

Gli argomenti trattati sono stati tantissimi: inizialmente avevamo pensato di fare **3 stanze** da **3 slot temporali** ma grazie alla quantità di argomenti proposti abbiamo deciso di rimodulare gli slot temporali per potere aggiungere più argomenti.

Le sessioni sono cominciate parlando di **Raspberry** e **Arduino** (quando il lato smanettone/nerd non ti abbandona mai!), di **armocromia** (ti vesti sempre di rosso, sei sicuro che ti stia bene?) e come trovare uno **spazio di decompressione** (magari pedalando in camera da letto su un rullo con un simulatore di ciclismo su strada).

Abbiamo continuato con i **Lego** (non si esce vivi dalle collezioni medievali anni '80 o dai technic!), il **decluttering** (immagino sia *superfluo* dire di cose si tratta, no?) e quale strumento migliore della **chitarra** per affrontare un lock-down? Forse l'**ukulele**!

A seguire si è parlato di **boardgames** (sì sì, sono i giochi da tavolo ma non necessariamente quelli classici tipo Risiko o Monopoly), di **vino** (ma non per affogare il dispiacere di non potere incontrare amici e parenti causa chiusura) e di **arti marziali** (che, combinate con il vino, portano allo stile dell'ubriaco).

E i **libri**? Sicuramente un ottimo modo per viaggiare e ci siamo anche chiesti **quanto ci manchi viaggiare** (sì, ci manca) e ci manca anche **fotografare** i luoghi visitati (e c'è chi si è avvicinato alla fotografia proprio durante il lockdown).

Ma abbiamo parlato anche di **serie tv** e **anime** (stando attenti a non spoilerare nulla - spoiler - non ha funzionato! XD), di come provare ad arrivare a una situazione **plasticfree** (riuscendoci in parte) e di **mutui 100%** (o di unicorni, o della magia, o della pentola d'oro alla fine dell'arcobaleno!).

<figure style="text-align:center"><img src="/assets/images/post-content/open-space/open_heads.png" alt="talking heads" /></figure>

A pochi giorni di distanza abbiamo mandato un **questionario** per avere dei feedback e i risultati sono stati tendenzialmente positivi con degli spunti interessanti:
* c'è stata una **soddisfazione generale** per l'evento,
* è stata reputata una **giusta durata** dalla maggior parte dei partecipanti,
* è stata suggerita la **votazione degli argomenti** a sostituzione del "chi prima arriva meglio alloggia", magari successiva alla fase di Marketplace,
* altro consiglio: l'aggiunta di una **Pausa** a metà pomeriggio per staccare qualche minuto dallo schermo.

# Considerazioni finali:
è stata una giornata per non pensare al codice e una giornata per condividere il lockdown e se stessi, c'è stata la voglia di chiacchierare, di raccontarsi al di fuori della propria abitazione. Lo **smartworking** è un ottimo modo per lavorare ma, non potendo vedere altre persone uscendo la sera o invitandole a casa, **manca l'equilibrio**.

C'è stata una **leggera frizione iniziale** ma ci siamo lasciati andare mentre passava il tempo, dovremo re-imparare a comunicare con gli altri e l'unica nota dolente è stata essere in **call tutto il giorno**, il limite dello schermo è, sfortuntamente, difficile da superare.

Siamo rimasti però in call per un po' anche alle 12.00 con colleghi che non sentiamo abitualmente partendo dalla **dieta vegana** arrivando a **amazon**, prima di salutarci per il pranzo, e anche prima di cominciare le sessioni ci siamo presi un **caffè da remoto**.

Abbiamo percepito la **voglia di aiutare** e dare una mano a affrontare questo momento (anno) difficile per tutti e è stato bello prendersi del tempo per dare **profondità e tridimensionalità** a persone che abitualmente non si frequentano.

<figure style="text-align:center"><img src="/assets/images/post-content/open-space/open_sq_bell3.png" alt="ring ring" /></figure>

## Si spera di poterlo replicare, se non dal vivo, almeno da remoto.
### That’s all folks!
