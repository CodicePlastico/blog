---
layout: post
current: post
cover: 'assets/images/post-cover/2021-agile-manifesto.jpg'
socialcover: 'assets/images/post-cover/2021-agile-manifesto-s.jpg'
slug: agile-manifesto-dal-barbiere
title: "La vera storia del Manifesto Agile"
date: 2021-03-15 09:00:00
category : tech
tags: [agile, programming]
author: [gianni, paolo]
---

<div class="post-intro">
Visto che in tempo di pandemia viaggiare è praticamente impossibile, l’unica cosa che ci rimane da fare è <strong>sognare ad occhi aperti e viaggiare con la mente</strong>. &Egrave; quello che hanno fatto <a href="https://blog.codiceplastico.com/authors/paolo-laurenti">Paolo</a> e <a href="https://blog.codiceplastico.com/authors/gianni-bossini">Gianni</a>, trovando un modo decisamente fuori dal comune per raccontare la vera storia del <strong>Manifesto Agile</strong>.
</div>

Prima di iniziare la lettura di questo articolo, è doveroso nei confronti del lettore fare tre premesse:

## PREMESSA 1

**_Ogni riferimento a fatti realmente accaduti a Paolo e Gianni è puramente casuale_**

## PREMESSA 2

**_Questo articolo è frutto della nostra fervida immaginazione, ma i fatti e le informazioni relative alla nascita ed ai valori dell’Agile Manifesto presenti in questo articolo sono REALI e tratti dal primo capitolo del libro [Clean Agile](https://www.goodreads.com/en/book/show/45280021-clean-agile) di Robert C. Martin o dal sito [https://agilemanifesto.org](https://agilemanifesto.org)._**

## PREMESSA 3

**_Tutto quanto segue si svolge in un “universo parallelo”, privo di pandemia da Coronavirus e divieti da DPCM._**

Ora che tutto è chiarito e non lascia adito a errate interpretazioni, iniziamo.

Dopo una proficua ed entusiasmante giornata di lavoro mi reco da **Alberto** che da anni si occupa della mia fluente chioma.

<figure style="text-align:center"><img src="/assets/images/post-content/storia-manifesto-agile/alberto-parrucchiere-lumezzane.jpg" alt="futurespettiva" />
<figcaption>In tutta questa storia, ci tenevamo a farvi sapere che Alberto il parrucchiere esiste.</figcaption>
</figure>
Entro annunciandomi con il classico “_Ciao Alberto!_” e saluto cordialmente i presenti. “_Buonasera_” dico, _“Buonasera”_ mi rispondono altri, “_Hi!_” mi risponde un tizio canuto seduto sulla poltrona del barbiere.

Ma dai… sulle sedie, in attesa di essere “acconciato” c’è **Paolo**. 

<br/>
_“Ciao Paolo! Sei venuto qui da Bologna per farti tagliare “i capelli?”_ <br/>
_“Ma Gianni… non ho i capelli come te dal 2000! Sono venuto qui perché amici mi han detto che hanno visto Uncle Bob in Val Trompia in questi giorni. Ti risulta?”._ <br/>


WAIT!!!!

“_Paolo, scusa… ma quando sono entrato, qualcuno ha risposto **HI?!?!?!?!!**_” :O

Pensandoci, il saluto americaneggiante ci lascia perplessi. Paolo abita a Bologna, e certamente di gente che parla “**straniero**” ne incontra parecchia, ma a Lumezzane, una ridente e soleggiata cittadina a pochi chilometri da Brescia, incontrare **un americano dal mio barbiere** è cosa alquanto strana.

Prendiamo la Gazzetta, ma contemporaneamente tendiamo l’orecchio per ascoltare la conversazione tra “l’americano” ed il barbiere Alberto… <br/>
“_l’importanza dell’interazione tra persone_”... “_alla rigidità contrattuale è preferibile la collaborazione con il cliente_”... 
<br/>caspita, ma stanno parlando di Agile! <br/>
Ci guardiamo stupiti: Paolo chiede se è normale che a Lumezzane i barbieri conoscano il Manifesto Agile! Alzo le spalle e, senza proferire parola, ci avviciniamo, alla poltrona del barbiere e… ma certo! Alberto sta tagliando i capelli a [Robert C. Martin](https://en.wikipedia.org/wiki/Robert_C._Martin) !!!

Ci sosteniamo a vicenda… **uno dei nostri idoli qui, davanti a noi**! Non possiamo non cogliere l’occasione per attingere dalla sua profonda conoscenza! E quindi, timidamente, chiediamo il permesso di fare qualche domanda.
<figure style="text-align:center"><img src="/assets/images/post-content/storia-manifesto-agile/agile-story_book.png" alt="futurespettiva" /></figure>

“Uncle Bob”, così è noto nel mondo informatico Robert, si mostra molto disponibile e dopo le presentazioni cerco di focalizzare l’argomento. Avremmo potuto chiedergli mille cose, da “_i nomi delle variabili li preferisci in inglese o in italiano?_” oppure “_cosa ne pensi dei microservizi?_” oppure “_cosa ne pensi del fatto che JavaScript non è tipizzato?_” (no beh, questa in effetti non serve, sappiamo perfettamente cosa pensa Uncle Bob di Js…), ma preferiamo focalizzarci su un tema su cui certamente potrà darci soddisfazioni: il **Manifesto Agile**!

## Forse non tutti sanno che...
“Uncle Bob” è uno dei diciassette esponenti del mondo informatico che dall’11 al 13 Febbraio 2001 (sembra un’eternità, ma è solo del 2001) si ritrovarono a **Snowbird**, una località sciistica dello Utah, per discutere del futuro dello sviluppo software.


### Ma perchè proprio a Snowbird, nello Utah?

_“Hey ragazzi, ma chi se lo ricorda! Sono passati vent’anni!!! Immagino che qualcuno di noi avesse un coupon di GroupOn in scadenza e dovesse utilizzarlo. Non avete altro da chiedermi?!”_

Eh effettivamente la prima domanda l’abbiamo proprio sbagliata, ma sapete… l’imbarazzo… l’agitazione… giocano brutti scherzi.

_“Si, scusa Bob” rispondiamo all’unisono (e toccandoci il naso…) “forse è meglio se passiamo ad altro“_.  <br/>
Sigh! 

### Chi eravate?

"_Eravamo in diciassette e rappresentavamo **punti di vista differenti**, inclusi i cinque processi lightweight._

"_Io, Kent Beck, James Greening, Ward Cunningham e Ron Jeffries eravamo il gruppo più numeroso legato alla metodologia XP. Poi c’erano “quelli” di **SCRUM**, Ken Schwaber, Mike Beedle e Jeff Sutherland. Jon Kern esponente del **FDD**, il Feature Driven Development, mentre Aire van Bennekum rappresentava il **DSDM**, cioè il Dynamic System Development Method (hey, hai mai sentito parlare di AgilePM?! Se sei interessato, ascolta il nostro ultimo evento live [qui](https://www.youtube.com/watch?v=b4lFvMSk0aQ&feature=youtu.be)!). Infine... come dimenticarlo... Alistar Cockburn ideatore dei processi della famiglia **Crystal**._"

<figure style="text-align:center"><img src="/assets/images/post-content/storia-manifesto-agile/agile-story_round-table.png" alt="futurespettiva" /></figure>

"_Altri partecipanti diciamo che non erano “schierati”: parlo di Dave Thomas ed Andy Hunt di Pragmatic Programmers, Brian Marick e Jim Highsmith erano consulenti rispettivamente in ambito testing e management e Steve Mellor rappresentava la filosofia Model-Driven._"

"_Infine Martin Fowler che, seppur vicino al team XP, era scettico su qualsiasi tipo di 
processo._" 




### Perché avevate deciso di passare insieme due giorni?

_Eh il problema era chiaro, dovevamo trovare una soluzione principalmente a due problemi:_
*   _come **fare modifiche con basso effort** al nostro software;_
*   _come **portare a termine progetti definiti parzialmente** ed in modo sommario._

_Nel 1970 Winston Royce pubblicò un paper (“[Managing the Development of Large Software System](https://docs.google.com/viewer?url=http%3A%2F%2Fleadinganswers.typepad.com%2Fleading_answers%2Ffiles%2Foriginal_waterfall_paper_winston_royce.pdf)”) dove introdusse il metodo **waterfall**: l’articolo diventò virale e soprattutto questo diagramma (Robert estrae il suo smartphone e ci mostra questa figura)_
<figure style="text-align:center"><img src="/assets/images/post-content/storia-manifesto-agile/waterfall.png" alt="futurespettiva" /></figure>

_Sicuramente aveva la sua razionalità, ma era un approccio… beh diciamolo, povero Royce... Sbagliato! Semplicemente perché si tratta di un approccio adatto a sistemi produttivi molto prevedibili fin dagli stadi iniziali, dove il costo del cambiamento “in corsa” è altissimo. Beh, lo sviluppo software, nella maggior parte dei casi, è l’esatto opposto no?_

_Eppure questo approccio ha dominato un’era, un periodo di tempo che va dagli anni ‘70 al 2000… dai ragazzi… chiamiamola pure la waterfall era. 30 anni!!!_

_30 anni di progettazione nel modo sbagliato!!!! Vi rendete conto?_

<figure style="text-align:center"><img src="/assets/images/post-content/storia-manifesto-agile/agile-story_waterfall.png" alt="futurespettiva" /></figure>

_Inoltre ragazzi, diciamolo chiaro…_

(ed inizia a guardarsi attorno nella sala di Alberto). 

_I dispositivi programmabili sono ovunque: guardate questo rasoio… poco fa con Alberto abbiamo modificato il firmware ed ora è una bomba. **Ogni minuto della nostra vita è dominato dal software, e per questo era, ed è, essenziale trovare un modo per lavorare al meglio**. La nostra società è ormai dipendente dal software e noi softwaristi dominiamo il mondo! (muuahahahahah)!!!!_

<figure style="text-align:center"><img src="/assets/images/post-content/storia-manifesto-agile/agile-story_clock.png" alt="futurespettiva" /></figure>

### Caspita… che responsabilità!

_Eh già… e quindi vi chiedo: ma voi il vostro software, come lo **testate**?!_

_Avete una suite di test che vi dica, con certezza che tutto stia funzionando a dovere?! Non so in quale ambito operiate, ma sappiate che il vostro software potrebbe uccidere delle persone! Oppure andare in loop infinito!_ (e Robert si fa una grassa risata).

_Lo sviluppo software Agile è stato, ed è tuttora, lo step che consente di passare da programmare ad essere veri ed **onorabili professionisti**!_

_Per questo, in quanto sviluppatori Agili, dovrete porre la massima attenzione a **Testing, Refactoring, Simple Design, Pairing ed ai feedback degli utenti!**_.



### Se dovessi dare una definizione di Agile…

_IMHO, lo sviluppo Agile è un “**commitment**” per aumentare la qualità del mio lavoro, per essere un professionista e promuovere un comportamento professionale nell’industria del software. Ahimè sbagliamo troppo, e troppe volte: rilasciamo molti bug e accettiamo più difetti del dovuto. Ogni giorno prendiamo terribili compromessi!_.



### Infatti… spesso una critica è che si “perde” troppo tempo a sviluppare, che si è lenti, che bisogna attendere mesi prima di vedere qualcosa…

_Vi fermo subito! Nel mondo Agile non si rilascia il progetto, ma **si rilasciano le iterazioni**, gli incrementi come li chiamava [Aire](https://arievanbennekum.com/bio)._

_La regola è semplice: si rilascia ogni volta che il **sistema è tecnicamente rilasciabile**, alla fine di ogni iterazione. “Tecnicamente rilasciabile” significa, dal punto di vista dello sviluppatore, che il sistema è sufficientemente solido da essere rilasciato, il codice è pulito e tutti i test passano. **Completare un’iterazione significa che tutte le attività di programmazione, testing, documentazione (si, ragazzi… documentazione!) e stabilizzazione delle storie che abbiamo preso in carico sono terminate.**_

_Il **deploy è invece una decisione del business**: noi tecnici siamo pronti… ora la palla passa a voi! Quando il business ci dirà che la soluzione contiene tutto quanto si aspettava, potremo rilasciare._


### Ma come facciamo a migliorare il software dopo averlo rilasciato?

_Sapete perchè un software non migliora nel tempo? Per la paura di cambiare! Vi è mai capitato di vedere porzioni di codice e di dire che potremmo **riscriverlo meglio**?_ 

_Sicuramente, e perchè non lo fate? Per la paura di cambiare!_

_I **clienti**, gli utenti ed i vostri manager si aspettano una **fearless competence**. Essi si aspettano che se vedi qualcosa che non va o è sbagliato, tu possa fare pulizia e risolvere il problema, definitivamente!_

_I **clienti** si aspettano che quanto rilasciato sia stato abbondantemente testato ed i test manuali sono noiosi, lenti e dispendiosi._

_Inoltre, **più avanti nel tempo si scoprono i problemi**, più **costoso diventa risolverli**; per questo sconsiglio l’approccio con test manuali fatti da team di Q/A e invece può venire fortemente in aiuto un’altra pratica chiamata Acceptance Testing: se scriviamo prima ciò che dobbiamo testare, otterremo una suite di test da utilizzare per la fase di Q/A e verificare in modo automatico il comportamento atteso._


### Ma come facciamo ad essere sicuri che la modifica non introduca regressioni?

_Semplice, con la pratica del **TDD**: praticando il TDD con disciplina e determinazione, avrete a disposizione un potenziale pulsante per fare refactoring senza timore. Ma scusate… non ve ne ha mai parlato Emanuele?!_
<figure style="text-align:center"><img src="/assets/images/post-content/storia-manifesto-agile/agile-story_tdd.png" alt="futurespettiva" /></figure>

Paolo a questo punto, incuriosito chiede 

“_Scusa Bob… maaaaaaa, Emanuele intendi EmaDb, cioè <a href="https://blog.codiceplastico.com/authors/emanuele-delbono">Emanuele DelBono</a>?_”. 

“_Certo ragazzi” risponde Robert estraendo nuovamente lo smartphone dalla tasca dei jeans, “guardatevi questo [video](https://blog.codiceplastico.com/test-driven-development-live-session) e capirete subito l’importanza del TDD_”. 

Io e Paolo, ci guardano increduli ed esclamiamo: “_Dobbiamo dirlo ad Ema!_”


### Una curiosità: perchè lo avete chiamato “Agile”?

_Sarò sincero: nessuno era entusiasta di quel nome._

_Se non ricordo male lo propose **Mike Beedle** per primo, ma sono certo che quel Lord inglese di [Martin](https://en.wikipedia.org/wiki/Martin_Fowler_(software_engineer)) aveva espresso qualche preoccupazione sul fatto che noi americani non sapessimo bene come pronunciarlo… un po’ aveva ragione in effetti._

_Comunque ci furono diverse proposte, ma alla fine ci rendemmo conto che “Agile” era il meno-peggio e perciò lo scegliemmo._

### COME AVETE IDENTIFICATO I 4 VALORI? AVRETE DISCUSSO PER ORE…

_Ma va là! Abbiamo fatto tutto in 15 minuti, durante la pausa caffè, mentre quelli che non sono presenti sulla famosa foto del manifesto erano a divertirsi sulle piste da sci._

_Tutto partì attorno ad una lavagna, dove io scrissi la prima parte del primo valore “**individuals and interactions**” partendo da uno spunto di Martin Fowler. A questa frase venne replicato che anche i tools ed i processi erano però importanti… ed ecco che emerse il primo valore, così come lo leggete oggi:_

<cite>We value individuals and interactions over processes and tools.</cite>

_Allo stesso modo creammo gli altri, portando all’attenzione dei presenti le nostre personali esperienze._

_Al termine della pausa caffè rileggemmo i 4 valori e ricordo perfettamente [Ward Cunningham](https://en.wikipedia.org/wiki/Ward_Cunningham) esclamare: “**that’s awesome!**”_


### Vi aspettavate che Agile prendesse piede a livello globale?

_Ma assolutamente no! La verità è che ci aspettavamo che la cosa nascesse e morisse in quei due giorni. Avevamo la sensazione di **aver fatto un buon lavoro** facendo nascere il manifesto ed eravamo un po’ sorpresi di aver raggiunto un accordo tra tutti i punti di vista diversi che erano presenti._

_Nessuno però si aspettava tutto il seguito ricevuto dopo la fine di quei due giorni a Snowbird…_

<figure style="text-align:center"><img src="/assets/images/post-content/storia-manifesto-agile/agile-story_parallel-earth.png" alt="futurespettiva" /></figure>

### Se tornassi indietro, lo rifaresti quel summit?

_Decisamente sì. Senza alcun dubbio. **Esserci ritrovati tutti assieme in diciassette persone, con le loro esperienze e competenze, ha generato un valore che è andato ben oltre la somme delle parti.**_

_Inoltre, da una chiacchierata con [Alistair](https://en.wikipedia.org/wiki/Alistair_Cockburn) è emerso che anche lui era in procinto di organizzare un summit dello stesso tipo. Questo per dire che **i tempi erano più che maturi** per cercare di pensare ad un modo diverso di approcciare lo sviluppo software. Se non ci fosse stato Snowbird, ci sarebbe stato qualcos’altro, ma l’esito finale sarebbe stato lo stesso._


### Si, ma… dopo 20 anni, come ritrovi l’Agile?

_Beh sai… l’Agile era nato da una **piccola idea, per risolvere “piccoli” problemi di “piccoli” team di sviluppo che facevano cose “piccole”**. Vent’anni dopo l’idea iniziale è stata distorta: sono nate diverse metodologie come SAFe, LeSS, … per carità non sono “brutte idee”, ma si discostano profondamente dal messaggio iniziale. Per questo potrebbe essere giunto il momento di un **reboot dell’Agile** e tornare a pensare al messaggio iniziale: un’idea piccola per cose piccole. Avete mai sentito parlare di “[Software Craftsmanship](https://manifesto.softwarecraftsmanship.org/.)”?_

<figure style="text-align:center"><img src="/assets/images/post-content/storia-manifesto-agile/agile-story_ghost.png" alt="futurespettiva" /></figure>

_Ecco, l’idea è proprio quella di tornare ai principi base con cui nacque Agile, per alzare il livello dello sviluppo software professionale. E di questo magari ne parliamo un’altra volta…_

## I SALUTI :(

Bob: “_Vabbè ragazzi, io sarei venuto qui per farmi fare barba e capelli ma voi mi state tempestando di domande e il povero Alberto non è riuscito a tagliare ancora nemmeno un ciuffo! Eppoi… se vi dico tutto… non comprerete il mio libro, non trovate?!_”

Gianni: “_Robert, scusa hai ragione, ma potrai ben capire che non capita proprio tutti i giorni di trovare a Lumezzane un personaggio come te_”.

Bob: “_Come no? Io sono qui tutti i secondi Giovedì del mese!_” 

Paolo & Gianni: “_Davverooo??_”

Bob: “_Ma no! Ma secondo voi...mamma mia questi giovani d’oggi..._”

Paolo: “_Ci può mettere solo due autografi sui libri? Per piacere!_”

Bob: “_Va bene, datemi qui, poi fuori dai piedi che dopo devo andare anche a fare la spesa e passare in posta._”

Io e Paolo usciamo  dal negozio con due sorrisi a trentadue denti, ammirando i nostri libri con autografo ancora fresco d’inchiostro.

Gianni: (trasognante, girandosi verso il negozio) "_ma ma… siamo proprio sicuri che fosse Uncle Bob?_"

Paolo: "_Ma certo! Non hai sentito il chiaro accento di Chicago???"_

Gianni: "_Certo, perché tu vuoi farmi credere che conosci perfettamente l’accento di Chicago…_"

Paolo: "_Ti dico di sì! Ehm...Yes, indeed!_"

Gianni: "_Vabbè dai, lascia stare, andiamo… devo cospargere lo spiedo con il burro. Ho fatto partire il [Ferraboli](http://ferraboli.it/) prima di uscire di casa… speriamo non si sia bruciato!_"

Paolo: "_Cospargere cosa??_"

Gianni: "_Lo spiedo… i mombolini!!! Guarda che nella vita non esistono solo tortellini e mortadella eh?_"

Paolo: "_Tu dici?_"

Gianni: (Mettendo la mano sulla spalla a Paolo e incamminandosi) "_Si, dico… dai andiamo._"


## Link



*   [History: The Agile Manifesto](https://agilemanifesto.org/history.html#:~:text=On%20February%2011%2D13%2C%202001,Agile%20'Software%20Development'%20Manifesto.)
*   [Uncle Bob C. Martin: Clean Agile, Back to Basics](https://www.youtube.com/watch?v=4JihsBOBbdI&ab_channel=Wemanity)
*   [Clean Agile, Back to Basics](https://www.amazon.com/gp/product/B07XTL99JQ/ref=dbs_a_def_rwt_hsch_vapi_tkin_p1_i4)
*   [https://manifesto.softwarecraftsmanship.org/](https://manifesto.softwarecraftsmanship.org/)
*   [https://www.scruminc.com/how-the-agile-manifesto-came-to-be/](https://www.scruminc.com/how-the-agile-manifesto-came-to-be/)








