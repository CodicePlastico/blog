---
layout: post
current: post
cover: 'assets/images/post-cover/2021-futurspettiva.jpg'
socialcover: 'assets/images/post-cover/2021-futurspettiva-s.jpg'
slug: 'futurespettiva'
title: 'Pensare al futuro in modo collaborativo: la FutureSpective'
date: 2021-02-02 09:00:00
category : people-at-work
tags: [agile, retrospettiva]
author: gianni
---
<div class="post-intro">
Ok, ok. Gennaio è passato e con esso il grande momento di Hype su diete, sport, studio e tutta la lista dei buoni propositi di fine 2020. Il lavoro è ripreso a pieno ritmo e pandori e panettoni sono un ricordo lontano. Ora viene il difficile: <strong>mantenere gli obiettivi</strong>. Ad esempio noi, come ultima retrospettiva dell’anno abbiamo scelto un formato diverso dal solito: la futurespettiva. In questo articolo Gianni ci racconta come è andata e soprattutto, quali ingredienti sono necessari per impostare una retrospettiva guardando al futuro. Per cui, se i vostri propositi per l’anno nuovo, stanno lentamente sbiadendo non serve aspettare alla fine dell’anno: questa è l’occasione che fa per voi!
</div>

Per l’ultima retrospettiva dell’anno, ci siamo chiesti se il formato che solitamente utilizziamo per migliorarci fosse quello corretto. Svolgiamo regolarmente retrospettiva adottando il formato **STOP, START, CONTINUE**: è un ottimo formato che guarda al passato ma anche al futuro, e di volta in volta escono indicazioni interessanti.
Il rischio, nell’utilizzare sempre lo stesso formato, è che si entri in un meccanismo di routine: finiamo per  confrontarci con noi stessi e con gli altri **ereditando ritmo e argomenti dalle _retro_ precedenti** col rischio di perdere sia entusiasmo che efficacia.

<figure style="text-align:center"><img src="/assets/images/post-content/futurespettiva/future_start.png" alt="futurespettiva" /></figure>

Dicembre è il mese che chiude un anno ma che, contestualmente, getta la basi per il successivo. Per questo ci siamo detti: **perchè invece di dedicare 2/3 dell’effort per guardarci al presente ed al passato (CONTINUE e STOP) non ci dedichiamo al 100% a futuro?**

Ecco perché, per la nostra retrospettiva di fine anno, abbiamo deciso di adottare un formato mai sperimentato prima in CodicePlastico: la **futurespective**.

## Futurespective: il futuro a portata di post-it


In cosa consiste? Il formato è molto interessante: dobbiamo proiettarci ad **un’ipotetica data futura** (potrebbe essere la fine del primo incremento di un progetto, un timeframe di 6 mesi, oppure i prossimi X sprint) e ipotizzare di aver raggiunto degli obiettivi. E’ molto importante esprimere gli obiettivi al tempo presente: con la mente e col corpo noi siamo là e quindi parliamo al presente!
<figure style="text-align:center"><img src="/assets/images/post-content/futurespettiva/future_goals.png" alt="futurespettiva" /></figure>

Ecco cosa è successo durante la futurespectiva. 


### Goal
Ciascuno di noi ha elencato i GOAL che, come CodicePlastico, ABBIAMO raggiunto nel 2021. Non vi tornano i verbi utilizzati? Ebbene si, i verbi sono corretti: ci siamo immaginati di essere già alla fine dell'anno e abbiamo identificato gli obiettivi raggiunti.

<div class="example"><p>Per spiegarvi come funziona una retrospettiva vi proponiamo questo esempio: immaginiamoci di aver raggiunto l'obiettivo di produrre il primo vaccino contro il corona virus.</p></div>
<figure style="text-align:center"><img src="/assets/images/post-content/futurespettiva/future_vaccino.png" alt="futurespettiva" /></figure>

Abbiamo raccolto tutti i nostri goal, li abbiamo clusterizzati e votato i cluster più significativi per ciascuno di noi.

#### Cosa potrà andare storto? Quali sono le chiavi del successo?

A questo punto abbiamo liberato l’immaginazione e la nostra esperienza, ed abbiamo ipotizzato i **fattori di successo** e quali di **insuccesso** che ci hanno consentito o hanno minato il raggiungimento dei goal. 



<div class="example"> 
    <p>Ad esempio, tornando al nostro goal di produrre il primo vaccino italiano per combattere il covid, i fattori di successo potrebbero essere:</p>
    <ul>
        <li>che il sito web per la registrazione delle prenotazioni ha funzionato alla grande e</li>
        <li>che l'utilizzo di presidi di protezione ha portato ciascuno di noi a non ammalarsi,</li>
    </ul>
    <p>ma ci saranno stati anche aspetti negativi, che hanno minato il raggiungimento del risultato, come:</p>
    <ul>
       <li>il mancato utilizzo di siringhe usa e getta che ha richiesto una complessa procedura di sterilizzazione al termine di ogni somministrazione ed ha dilatato i tempi e richiesto l'assunzione di 34.000 dipendenti.</li>
    </ul>
</div>



### Let’s do this!
Basandoci su questi ipotetici fattori di successo, abbiamo identificato le **action items necessarie a raggiungere l'obiettivo**. 

<figure style="text-align:center"><img src="/assets/images/post-content/futurespettiva/future_actions.png" alt="futurespettiva" /></figure>

<div class="example">
    <p>Quindi, tornando all'esempio sopra, l'acquisto di presidi medici di protezione individuale e di siringhe usa e getta, ma soprattutto la creazione di un sito per la prenotazione della vaccinazione.</p>
</div>

Da qui potranno quindi nascere **card nelle vostre board**, che vi potrete assegnare e che potrete utilizzare come promemoria per i vostri buoni propositi del 2021, ma sarà ricco di meravigliose sorprese.

## Vuoi organizzare una FutureSpettiva? Ecco la todo-list

### 1. Presentare l'obiettivo del meeting: 

Non è troppo tardi per sfruttare questo meeting per settare i vostri obiettivi il 2021, ma potreste farlo anche per altri temi, come **all’avvio di un nuovo progetto**. Ricordatevi che l’obiettivo del meeting dev’essere chiaro e condiviso da tutti i partecipanti. Per questo, un _paio di giorni prima_, vi consiglio di annunciare il meeting sul canale Slack e iniziare a raccogliere e soprattutto a rispondere ai primi dubbi.

<figure style="text-align:center"><img src="/assets/images/post-content/futurespettiva/future_label100.png" alt="futurespettiva" /></figure>
Se il team non ha mai affrontato una futurespettiva è fondamentale che nell’annuncio sia spiegato brevemente il procedimento: il team deve guardare al futuro, al 2021, e definire processi, interazioni, strumenti, temi  ideali e identificare come raggiungere questi obiettivi.

&Egrave; fondamentale che il team arrivi al momento della futurespettiva con il giusto mindset.

In questo messaggio, ricordatevi di indicare:
- **Calendarizzazione**: Ora,“luogo” (in questo momento di abbondanza di strumenti per fare call, non lasciate nulla al caso) e tempo necessario
- **Link allo strumento condiviso**: noi abbiamo usato google spreadsheet per semplicità - non avevamo problemi di privacy particolari e ci siamo fidati dell’onestà del team nel dot voting,  ma sappiate per esperienza che quando i goal sono tanti, il clustering richiede tempo.
- Preparare e presentare un paio di **esempi**: è stato ri-presentato lo scenario del “rilascio” del primo vaccino italiano per combattere il coronavirus ed è stato fatta una simulazione di futurespettiva a velocità 6x (aka, velocità smodata)
<figure style="text-align:center"><img src="/assets/images/post-content/futurespettiva/future_tower.png" alt="futurespettiva" /></figure>

### 2. Tutto chiaro?
Accertarsi che tutto sia chiaro: se non ci sono dubbi… iniziamo!

### 3. Prepara il kit del bravo agilista
Qualcosa per segnare il tempo, qualcosa per prendere appunti, una buona dose di pazienza ;)

### 4. Si parte! 
Scriviamo _x_ goal per il prossimo anno? Per i prossimi 6 mesi? Per la prossima retrospettiva? Definiamolo insieme!
In base all’obiettivo temporale della vostra futurespettiva settate l’orizzonte ed iniziate a scrivere goal. I gol saranno a volte anche fantasiosi, ma permetteranno di far emergere in modo libero i desideri più pazzi di ciascuno di noi.
Dalla nostra futurspettiva è emerso che siamo diventati la prima software house italiana, per cui rimbocchiamoci le maniche e buon lavoro a tutti :)
<figure style="text-align:center"><img src="/assets/images/post-content/futurespettiva/future_ciak.png" alt="futurespettiva" /></figure>

### 5. Mettiamo tutte le nostre idee nella colonna Goal
Noi abbiamo deciso di utilizzare Google Sheet, suddividendo il foglio in 6 colonne:
- Goal
- Cluster
- Voti
- Opportunità (Cosa ci ha consentito di raggiungere l'obiettivo?)
- Rischi (Cosa HA MINATO il raggiungimento dell'obiettivo?)
- Action Items

### 6. Clusterizziamo le idee
Troviamo una descrizione per il cluster che racchiuda TUTTI i goal che contiene. Nessuno deve dire si, ma il mio goal...

### 7. Votare!
Votiamo i cluster e ordiniamoli in base al punteggio in ordine descrente
<figure style="text-align:center"><img src="/assets/images/post-content/futurespettiva/future_divider.png" alt="futurespettiva" /></figure>

### 8. Identifichiamo cosa ha minato il raggiungimento del MACRO-GOAL di questo cluster.
Attenzione... **HA MINATO**, ricordatevi che partiamo sempre dal presupposto che  l’obiettivo è stato raggiunto per cui quello che andiamo ad individuare è un rischio che, durante l’ipotetica vita del progetto, abbiamo rilevato e gestito e la cui gestione ci ha permesso di raggiungere l’obiettivo, ma che certamente non vogliamo più trovarci ad affrontare

### 9. &Egrave; il successo, darling!
Identifichiamo gli elementi di successo 

### 10. L'azione è tutto!
Identifichiamo le **action** da mettere a terra per raggiungere quest'obiettivo

### 11. Saluti
Si chiude, si ringrazia, si saluta.

<figure style="text-align:center"><img src="/assets/images/post-content/futurespettiva/future_timebox.png" alt="futurespettiva" /></figure>

## Tieni il tempo!
A livello di tempistiche vi serviranno 2 ore giuste, così suddivise:

- Set the Stage (5 minutes)			=> _Esempio_
- Generate Goals (10 minutes)			=> _Generazione dei goal_
- Gather Data (30 minutes)			=> _Clusterizzazione e definizione nume del cluster_
- Generate Insight (40 minutes)		=> _Pro e contro di ciascun cluster_
- Decide What to Do (30 minutes)		=> _Action items_
- Close (5 minutes)				=> _Saluti_


## Strumenti: alcune idee
Come strumenti, come detto, abbiamo utilizzato Google Sheet, ma per la nostra esperienza possiamo dire che **non è lo strumento migliore**. L’ideale è poter svolgere questo meeting in presenza, ma certamente non mancano i tools per svolgere una buona futurespettiva da remoto (solo per citarne alcuni, [Miro](https://miro.com/), [Lino](https://en.linoit.com/), [Trello](https://trello.com/en),...).

<figure style="text-align:center"><img src="/assets/images/post-content/futurespettiva/future_drum.png" alt="futurespettiva" /></figure>

Direi che questo è tutto! Vi assicuro che è stato moooolto divertente e sono uscite **idee NUOVE**, alcune molto fantasiose, ma altre attuabili fin da subito e che sono state messe in campo in campo già da… inizio mese!
Se questa idea ha solleticato la vostra curiosità, non esitate a <a href="mailto:info@codiceplastico.com">contattarci</a>: saremo felici di condividere altri dettagli della nostra esperienza e scambiarci preziosissime opinioni e consigli. 

## Link utili:
 - [https://www.benlinders.com/2015/how-futurespectives-help-teams-to-reach-their-goals/](https://www.benlinders.com/2015/how-futurespectives-help-teams-to-reach-their-goals/)
 - [https://www.linkedin.com/pulse/retro-techniques-futurespective-new-scrum-teams-daria-bagina/](https://www.linkedin.com/pulse/retro-techniques-futurespective-new-scrum-teams-daria-bagina/)
 - [https://medium.com/@elenaastilleros/futurespecting-means-saying-goodbye-to-a-bad-tomorrow-2c8f0dde7fad](https://medium.com/@elenaastilleros/futurespecting-means-saying-goodbye-to-a-bad-tomorrow-2c8f0dde7fad)




