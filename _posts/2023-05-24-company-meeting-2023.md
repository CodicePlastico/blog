---
layout: post
current: post
cover: 'assets/images/post-cover/2023-05-24-company-meeting-23.jpg'
socialcover: 'assets/images/post-cover/2023-05-24-company-meeting-23-s.jpg'
slug: 'company-meeting-23'
title: 'CP Company Meeting 2023: ecco come è andata!'
date: 2023-05-24 08:00:00
category : [vita-plastica]
tags: [teambuilding]
author: [erica]
---

Lavorando full-remote, ho sempre considerato ogni occasione per incontrare i miei colleghi come un momento prezioso per conoscere meglio le persone che si "celano" dietro lo schermo, trarre insegnamenti da qualsiasi tipo di confronto che puo’ emergere con loro: devo confessare che l’ esperienza che ho vissuto al Company Meeting, ha superato tutte le mie aspettative!

Quest’anno ho avuto l’ occasione di essere parte del team di organizzazione che ha reso possibile questo evento. Fin dall'inizio, abbiamo deciso di adottare un tema centrale che avrebbe guidato le nostre intense giornate di lavoro e condivisione:  **il Valore**. 

<figure style="text-align:center"><img src="/assets/images/post-content/company-meeting-2023/1.jpg" alt="Company Meeting 2023" />
    <figcaption>Che cos'è il valore? </figcaption>
</figure>

Nonostante sia una parola apparentemente semplice, il valore è un concetto intriso di molteplici significati: abbiamo deciso di esplorarlo da diverse prospettive, rendendolo il fulcro attorno al quale organizzare l'intero evento.

La destinazione di questo Company Meeting è stata **Riccione**, il meteo non è stato dei migliori ma andarci ne è comunque valsa la pena!


### La retrospettiva guidata da Fabio Fabbrucci
Come l’anno scorso, tradizione ha voluto che l’arrivo fosse ostacolato da alcuni imprevisti (come pioggia a dirotto e pulmino che non è partito), ma con determinazione e il supporto morale dei deliziosi biscotti di [Madda](https://blog.codiceplastico.com/authors/maddalena-germinario), siamo riusciti a superare queste avversità e a raggiungere finalmente la nostra destinazione.

Dopo pranzo siamo entrati subito nell'atmosfera della retrospettiva guidata da **Fabio Fabbrucci**, un volto familiare per i colleghi di CodicePlastico. 


Fabio ha saputo coinvolgere e facilitare le discussioni, permettendoci di esprimere la nostra personale soddisfazione riguardo a diversi principi fondamentali che hanno guidato il nostro lavoro durante l'anno:

* Soddisfazione dei clienti
* Qualità del servizio 
* Clima aziendale
* Team
* Tool/Infrastruttura
* Organizzazione
* Qualità del codice
* Apprendimento
* Passione

È stato interessante votare i principi proposti dagli altri team nelle loro board, ottenendo un punto di vista esterno e prezioso.

Analizzare questi aspetti inisieme ai miei colleghi ha rafforzato la mia convinzione che il **valore** che attribuiamo a noi stessi come sviluppatori si rifletta direttamente nel **valore** che siamo in grado di offrire ai nostri clienti. Questa consapevolezza costituisce una spinta continua per la nostra crescita professionale e per il costante miglioramento in ogni ambito del nostro lavoro.
<figure style="text-align:center"><img src="/assets/images/post-content/company-meeting-2023/3.jpg" alt="Company Meeting 2023" />
    <figcaption>Retrospettiva </figcaption>
</figure>

La sera ci siamo goduti una birra in compagnia, tra una chiacchiera e l'altra, approfittando dell'occasione per conoscerci meglio. Mentre alcuni erano concentrati sul derby in corso, altri erano già proiettati mentalmente al grande evento pianificato per il giorno seguente! 

### Hackathon #TiSemplificoLaVita

Il secondo giorno del nostro Company Meeting si è tenuto il **primo Hackathon di CodicePlastico **della durata di 24 ore! 


Tutti i team a votazione hanno decretato come tema principale **#TiSemplificoLaVita**, lo scopo quindi è stato di trovare soluzioni innovative che potessero semplificare la vita quotidiana delle persone.

Abbiamo scelto questo tipo di evento con un obiettivo ben preciso: promuovere la collaborazione e l'interazione tra colleghi provenienti da diversi team aziendali. È stata un'opportunità unica per condividere progetti, sfide quotidiane e approcci lavorativi, mettendo in gioco le nostre competenze e, naturalmente anche per divertirci a sperimentare le tecnologie che più ci appassionano!

<figure style="text-align:center"><img src="/assets/images/post-content/company-meeting-2023/3.jpg" alt="Company Meeting 2023" />
    <figcaption>Hackathon</figcaption>
</figure>

Un aspetto che mi è piaciuto particolarmente è stata la riuscita nel coinvolgimento attivo dei membri del team non tecnici.


Nel mio caso, abbiamo avuto la fortuna di avere Chiara nel nostro gruppo, che ha contribuito in modo significativo nella definizione delle specifiche della nostra app '_Cosa mi porto?_'. Essendo un potenziale cliente, il suo punto di vista è stato prezioso nel garantire che l'app soddisfacesse le reali esigenze degli utenti.

Non avevo mai partecipato ad un hackathon prima d’ora e devo dire che è stata un’ esperienza davvero divertente! Fin dall'inizio, si è respirato un clima di sfida e impegno, tanto che alcuni di noi hanno lavorato fino a tarda notte per portare avanti i nostri progetti.

### Una cooking class e l’attesa premiazione!

Alle 10 del mattino, l'hackathon è giunto al termine! Alcuni di noi hanno lavorato per le rifiniture finali fino all’ultimo secondo.

Poco dopo, ci siamo recati verso la location della nostra nuova attività di gruppo: una **cooking class**!

<figure style="text-align:center"><img src="/assets/images/post-content/company-meeting-2023/4.jpg" alt="Company Meeting 2023" />
    <figcaption>Cooking class (più o meno seria= e gruppo di cammino sulla spiaggia</figcaption>
</figure>

Divisi in coppie ci siamo uniti a delle simpatiche Nonne Romagnole che ci hanno mostrato i segreti della loro cucina.

Accompagnati dalla musica, (spesso cantando e ballando) ci siamo lanciati nell'apprendimento delle tradizioni locali, imparando a creare le famose piadine e la pasta all'uovo. 

Nonostante qualche incertezza iniziale il risultato finale è stato ottimo e tutti insieme a pranzo siamo riusciti a gustare le nostre creazioni.

Dopo aver mangiato è giunto il momento tanto atteso delle premiazioni dell' hackathon. 

Ogni team ha presentato la propria creazione con una piccola demo dimostrativa e le votazioni poi si sono basate su alcuni criteri principali: **completezza**, **aderenza al tema**, **originalità**,**presentazione** e **architettura**.

È stato un momento di grande suspense, ma alla fine il team **Chiligeddon** è stato decretato vincitore! Hanno conquistato non solo la gloria ma anche la tanto ambita spilletta ufficiale del primo hackathon di Codiceplastico.

### Conclusioni
Nonostante il maltempo che ci ha accompagnati, le passeggiate in compagnia, le chiacchierate sulla programmazione e le risate condivise resteranno impresse nei miei ricordi. Partecipare all 'hackathon mi ha fornito nuove conoscenze e competenze, e per questo sono davvero grata. 

<figure style="text-align:center"><img src="/assets/images/post-content/company-meeting-2023/5.jpg" alt="Company Meeting 2023" />
    <figcaption>Menzione d'onore alla pazienza di Jacek per la foto di gruppo</figcaption>
</figure>

È stato incredibile vedere come l'obiettivo di team building sia stato pienamente raggiunto grazie a questa idea. Ora guardo avanti, pronta a continuare a sviluppare le mie competenze professionali e offrire un **valore** ancora maggiore sia al nostro team che ai nostri clienti.

Non vedo l'ora di sperimentare altre esperienze simili in futuro e creare ancora più forti legami con i miei fantastici colleghi!
