---
layout: post
current: post
cover: 'assets/images/post-cover/20200728-libri.jpg'
socialcover: 'assets/images/post-cover/20200728-libri-s.jpg'
slug: libri-estate-2020
title: 'Ti consiglio un libro, anzi 18!'
date: 2020-07-28 09:00:00
category : [vita-plastica]
tags: [cp]
author: team
---
<div class="post-intro">
L’estate è finalmente arrivata: sia se passerete agosto al mare con i piedi in ammollo, in montagna riposando sotto un albero o in cerca di frescura sotto un cielo stellato cittadino, è molto <strong>probabile che ci sarà un libro a farvi compagnia</strong>.
<br/>In CodicePlastico ci siamo divertiti a stilare una <strong>lista di consigli di lettura</strong>: generi diversi, toni diversi, linguaggi diversi, un po’ come il nostro team. Se siete a caccia di qualche idea su cosa leggere nel prossimo mese speriamo che qualcuno di questi titoli possa farti compagnia, nel frattempo non rimane che augurarvi buona estate!
</div>

# Sommario
- [L’angolo IT: non può mancare](#it)
- [Empowerment allo stato puro](#empowerment)
- [Saggistica: uno sguardo al domani](#saggi)
- [Un po’ di relax: è l’ora di un buon romanzo](#romanzi)
- [Non solo parole](#illustrazioni)
- [Per i più piccoli](#bambini)

<br/><br/>

## L’angolo IT: non può mancare  {#it}
Partiamo da qualcosa di tecnico: un warm-up per cominciare a staccarsi dal pc lentamente. Si parte in con un consiglio di [Emanuele](https://blog.codiceplastico.com/authors/emanuele-delbono) per tutti i programmatori che vogliono scoprire nuovi modi di usare la **ricorsione** per arrivare a un libro adatto a chiunque abbia la curiosità di capire come funziona il prprio **cervello**.

<div class="post-book">
    <div class="cover">
       <img src="/assets/images/post-content/libri/image1.jpg" alt="ti consiglio un libro"/>
    </div>
    <div class="content">
        <h3>The Little Schemer</h3>
        <h5>di Daniel P. Friedman and Matthias Felleisen - Fourth Edition</h5>
        <p class="ref">Consigliato da <a href="https://blog.codiceplastico.com/authors/emanuele-delbono">Emanuele</a></p>
        <p><strong>Di cosa parla</strong>: The little schemer è un libro abbastanza diverso dai soliti libri tecnici, sia per l’impostazione a domanda-risposta sia per l’assenza di parti discorsive. Il libro insegna attraverso un <strong>dialogo immaginario</strong> il linguaggio Scheme (un dialetto di LISP) e l’uso della ricorsione, partendo dalla definizione di un atomo arriva all’implementazione del famoso Y-combinator.</p>
         <p><strong>Lo consiglio perchè</strong>: Non e’ un libro per principianti, e proprio per questo permette di riscoprire come un linguaggio semplice e scarno come LISP sia in realtà molto piu’ potente di quanto ci si potrebbe aspettare e di come la ricorsione possa essere usata per risolvere problemi anche molto complessi. </p>
    </div>
</div>
<div class="post-book">
    <div class="cover">
       <img src="/assets/images/post-content/libri/image2.png" alt="ti consiglio un libro"/>
    </div>
    <div class="content">
        <h3>Mindhunting: capire le persone, progettare le esperienze</h3>
        <h5>Andrea Fiacchi - UxUniversity</h5>
        <p class="ref">Consigliato da <a href="https://blog.codiceplastico.com/authors/mariachiara-pezzotti">Mariachiara</a></p>
        <p><strong>Di cosa parla</strong>: Fresco fresco di stampa per la collana UxUedizioni, Andrea Fiacchi racconta in un modo simpatico e alla portata tutti, i meccanismi dietro ai comportamenti, sentimenti, pensieri e azioni delle persone.</p>
         <p><strong>Lo consiglio perchè</strong>: realizzare software significa realizzare un artefatto digitale interattivo. Spesso chi lo progetta (dal designer allo sviluppatore) è concentrato sul prodotto, sullo scegliere il colore perfetto o la tecnologia migliore, dimenticandosi che le <strong>esperienze esistono prima di tutto, nella testa degli utenti</strong>. Non c’è esperienza senza percezione e il modo in cui percepiamo il mondo è un sistema complesso, dominato dalla <strong>pigrizia e da meccanismi inconsapevoli</strong> che intrecciano i segnali recepiti dai nostri sensi con la nostra storia, le nostre paure e molto altro. Conoscerci meglio ci aiuterà a scrivere e disegnare software migliori.
</p>
    </div>
</div>

## Empowerment allo stato puro  {#empowerment}
Se sei alla ricerca di ispirazione, ecco cinque titoli per migliorare se stessi e trovare la giusta motivazione per vivere al meglio. Partiamo dai consigli di <a href="https://blog.codiceplastico.com/authors/gianni-bossini">Gianni</a> con due libri sulla gestione delle dinamiche quotidiane, come affrontare cambiamenti in modo razionale e come arricchire le proprio soft skills relazionali (spoiler alert:  avete già letto <a href="https://blog.codiceplastico.com/coloriamo-i-nostri-team">Coloriamo i nostri team?</a>). Seguono poi tre libri di storie di successo: se vi state chiedendo cosa hanno in comune **Kobe Bryant, Michelle Obama e Come il vino ti cambia la vita**, non vi rimane che leggere i consigli di <a href="https://blog.codiceplastico.com/authors/paolo-laurenti">Paolo</a> e <a href="https://blog.codiceplastico.com/authors/maddalena-germinario">Maddalena</a>

<div class="post-book">
    <div class="cover">
       <img src="/assets/images/post-content/libri/image10.png" alt="ti consiglio un libro"/>
    </div>
    <div class="content">
        <h3>Alternative. Aspira al meglio, preparati al peggio e tieni sempre pronto un piano B</h3>
        <h5>Sebastiano Zanolli </h5>
        <p class="ref">Consigliato da <a href="https://blog.codiceplastico.com/authors/gianni-bossini">Gianni</a></p>
        <p><strong>Di cosa parla</strong>: come approcciare, gestire ed affrontare il cambiamento in modo razionale. 
Inoltre affronta analizza come l’approccio <strong>“fail fast”</strong>, che viene da molti proposto come la soluzione a tutti i mali, sia un privilegio per pochi (e spesso legato alla cultura). </p>
         <p><strong>Lo consiglio perchè</strong>: lettura veloce e “semplice” per intervallare letture tecniche. Mi ha dato ottimi spunti di riflessione su come affrontare i cambiamenti lasciando più spazio alla razionalità che all’emotività.<br/> L’autore introduce ogni concetto attraverso la presentazioni di fatti reali, di successo e non, che hanno seguito o meno l’azione che viene consigliata nel capitolo.
Ricco di <strong>suggerimenti actionable</strong> fin da subito!
 </p>
    </div>
</div>
<div class="post-book">
    <div class="cover">
       <img src="/assets/images/post-content/libri/image6.png" alt="ti consiglio un libro"/>
    </div>
    <div class="content">
        <h3>Il Mondo è pieno di cretini, o sei tu che non riesci a farti capire?</h3>
        <h5>Thomas Erikson </h5>
        <p class="ref">Consigliato da <a href="https://blog.codiceplastico.com/authors/gianni-bossini">Gianni</a></p>
        <p><strong>Di cosa parla</strong>:L’autore è un esperto comportamentale e nel libro ci parla di come spesso ci sembra di essere circondati da persone che non ci capiscono. Migliorando la comprensione del nostro comportamento ed il modo di comunicare, la situazione migliorerà significativamente.</p>
         <p><strong>Lo consiglio perchè</strong>: il libro propone un modello molto semplice per capire noi stessi e gli altri. L’autore, mediante l’uso di molto esempi e fatti vissuti in prima persona, spiega come i difetti della comunicazione possano portare problemi nel team e suggerisce come affrontare alcune situazioni come la comunicazione scritta, dover comunicare qualcosa di poco piacevole e come leggere i comportamenti.
 </p>
    </div>
</div>
<div class="post-book">
    <div class="cover">
       <img src="/assets/images/post-content/libri/image16.jpg" alt="ti consiglio un libro"/>
    </div>
    <div class="content">
        <h3>Becoming - la mia storia</h3>
        <h5>Michelle Obama - Garzanti</h5>
        <p class="ref">Consigliato da <a href="https://blog.codiceplastico.com/authors/maddalena-germinario">Maddalena</a></p>
        <p><strong>Di cosa parla</strong>: è la biografia di Michelle Robinson Obama, la prima first-lady afro-americana. 
La sua storia personale è un escamotage per affrontare temi importanti: dalla <strong>questione razziale a quella di genere</strong>, dall'importanza dell'alleanza tra donne all'efficacia di politiche attive.
Il racconto è sincero, entusiasmante ed alterna trionfi e delusioni sia pubblici sia privati.
La narrazione comincia con l'infanzia di Michelle e si conclude quando la famiglia Obama lascia la Casa Bianca nel 2017.
 </p>
         <p><strong>Lo consiglio perchè</strong>: è la storia di un sogno che si realizza, di una storia impossibile che si trasforma in possibile grazie a competenza, caparbietà e sacrificio. Adatto a chiunque voglia avere il privilegio di scoprire la storia di una Donna straordinaria, a chiunque voglia cogliere la sfida di capire chi è davvero e cosa vuole diventare.
</p>
    </div>
</div>
<div class="post-book">
    <div class="cover">
       <img src="/assets/images/post-content/libri/image8.jpg" alt="ti consiglio un libro"/>
    </div>
    <div class="content">
        <h3>Come il vino ti cambia la vita </h3>
        <h5>Laura Donadoni - Edizione Cairo</h5>
        <p class="ref">Consigliato da <a href="https://blog.codiceplastico.com/authors/paolo-laurenti">Paolo</a></p>
        <p><strong>Di cosa parla</strong>: dietro il tema del vino, in verità, vengono raccontate belle storie di personaggi italiani che, proprio grazie al vino, hanno creato qualcosa di particolare e straordinario. Non è assolutamente per “addetti ai lavori”, perciò non serve alcuna competenza enologica per poterlo apprezzare.
</p>
         <p><strong>Lo consiglio perchè</strong>: è un libro che parla di difficoltà e resilienza, in modo suggestivo e appassionante.
Si legge molto bene, una pagina segue l’altra senza alcuna fatica.
Visto il contesto attuale, credo che un libro di questo genere possa solo “fare bene”.
</p>
    </div>
</div>
<div class="post-book">
    <div class="cover">
       <img src="/assets/images/post-content/libri/image14.jpg" alt="ti consiglio un libro"/>
    </div>
    <div class="content">
        <h3>Mamba mentality</h3>
        <h5>Kobe Bryant - Edizione Rizzoli</h5>
        <p class="ref">Consigliato da <a href="https://blog.codiceplastico.com/authors/paolo-laurenti">Paolo</a></p>
        <p><strong>Di cosa parla</strong>: Una autobiografia di uno dei più grandi personaggi sportivi (e non solo…) di tutti i tempi.
Se amate il basket (o lo sport in generale), e le storie legate a persone straordinarie, questo libro è per voi: è la storia personale di Kobe Bryant scritta prima che della sua tragica scomparsa.
Un racconto che mostra come, per raggiungere livelli di eccellenza, il solo talento non basta: serve un lavoro meticoloso e quotidiano per perfezionarsi e migliorare. Una storia di sacrificio, sudore, fatica ma anche soddisfazioni, gloria e felicità.

</p>
         <p><strong>Lo consiglio perchè</strong>: credo possa essere uno di quei classici libri che rappresenti una fonte di ispirazione notevole. Se vi serve uno stimolo per migliorare in ciò che fate, questo libro può essere un importante fattore di aiuto e stimolo.
(E se amate la NBA, il libro è pieno di foto straordinarie…).

</p>
    </div>
</div>

## Saggistica: uno sguardo al domani  {#saggi}
Se amate interrogarvi sul mondo, i libri di <a href="https://blog.codiceplastico.com/authors/emanuele-delbono">Emanuele</a>, <a href="https://blog.codiceplastico.com/authors/valeria-leonardi">Valeria</a> e <a href="https://blog.codiceplastico.com/authors/claudio-marchiori">Claudio</a> vi daranno molti spunti su cui riflettere.  


<div class="post-book">
    <div class="cover">
       <img src="/assets/images/post-content/libri/image17.jpg" alt="ti consiglio un libro"/>
    </div>
    <div class="content">
        <h3>Collasso. Come le società scelgono di morire o vivere -</h3>
        <h5> Jared Diamond</h5>
        <p class="ref">Consigliato da <a href="https://blog.codiceplastico.com/authors/emanuele-delbono">Emanuele</a></p>
        <p><strong>Di cosa parla</strong>: molte civiltà del passato che parevano solide, autonome e proiettate verso il futuro sono scomparse. Jared Diamond ripercorre la storia di alcune di queste civiltà cercando di trovare una risposta al motivo della loro scomparsa. Scopriremo che <strong>molti degli errori fatti li stiamo commettendo anche noi</strong> e che alcuni dei problemi che abbiamo potremmo risolverli adottando comportamenti più in sintonia con il nostro pianeta.
</p>
         <p><strong>Lo consiglio perchè</strong>: aiuta a capire meglio la situazione odierna. Siamo davvero resistenti come crediamo? L’attuale situazione mondiale non è certo delle migliori, il problema ambientale e il Covid19 stanno mettendo a dura prova il nostro mondo. Situazioni simili, seppur su scala ridotta si sono verificate altre volte nel passato causando talvolta la fine di un’intera civiltà. 
</p>
    </div>
</div>
<div class="post-book">
    <div class="cover">
       <img src="/assets/images/post-content/libri/image12.png" alt="ti consiglio un libro"/>
    </div>
    <div class="content">
        <h3>Il capitalismo della sorveglianza. Il futuro dell'umanità nell'era dei nuovi poteri. 
</h3>
        <h5>Shoshana Zuboff - LUISS</h5>
        <p class="ref">Consigliato da <a href="https://blog.codiceplastico.com/authors/"></a></p>
        <p><strong>Di cosa parla</strong>:  il "Surplus comportamentale", derivante dalle nostre azioni quotidiane collegate all'utilizzo dei dispositivi digitali, è una delle principali forme di guadagno del capitalismo contemporaneo, al cui vertice ci sono le grandi corporations tecnologiche. Questo libro <strong>ci aiuta a capire come vengono utilizzati i nostri dati</strong>, e come da questo derivino profonde disuguaglianze di conoscenza e potere. Un monito per interrogarsi su come vadano interpretati oggi concetti come privacy, democrazia ed autonomia individuale</p>
         <p><strong>Lo consiglio perchè</strong>: in una vita in cui è praticamente impossibile fare a meno della tecnologia digitale è inaccettabile non conoscere i retroscena che si celano dietro a ciò da cui siamo sempre più dipendenti e che sta inevitabilmente trasformando le nostre vite. Un libro imperdibile che ci permette di avere una maggiore consapevolezza su temi che spesso diamo scontati. Non fatevi ingannare dalla mole, si legge che è una meraviglia. Disponibile in ebook.</p>
    </div>
</div>



<div class="post-book">
    <div class="cover">
       <img src="/assets/images/post-content/libri/image3.jpg" alt="ti consiglio un libro"/>
    </div>
    <div class="content">
        <h3>Factfulness. Dieci ragioni per cui non capiamo il mondo. E perché le cose vanno meglio di come pensiamo</h3>
        <h5>Hans Rosling - Rizzoli</h5>
        <p class="ref">Consigliato da <a href="https://blog.codiceplastico.com/authors/valeria-leonardi">Valeria</a></p>
        <p><strong>Di cosa parla</strong>: nell'interpretare i fatti che avvengono nel mondo in cui viviamo, spesso prevalgono in noi <strong>determinati istinti (l’autore ne dettaglia dieci) che ci portano ad avere una visione distorta</strong> di essi, per la maggior parte delle volte in modo più negativo. Grazie a numerosi esempi concreti spiegati in modo decisamente chiaro e interessante, suggerisce i comportamenti da adottare, in presenza dei dieci istinti, quando veniamo a contatto con una notizia, con un fatto, con un'idea.  </p>
         <p><strong>Lo consiglio perchè</strong>: perchè al termine del libro ci si accorge, supportati da numeri ed esempi, che “le cose vanno meglio di come pensiamo” (cit.)</p>
    </div>
</div>


## Un po’ di relax: è l’ora di un buon romanzo  {#romanzi} 

Ma voi di CodicePlastico non riposate mai? Certo! È il momento di mettersi comodi e immergersi in quattro storie: se siete alla ricerca di un buon romanzo ecco  titoli decisamente non sconati.
<div class="post-book">
    <div class="cover">
       <img src="/assets/images/post-content/libri/image4.jpg" alt="ti consiglio un libro"/>
    </div>
    <div class="content">
        <h3>Il falco</h3>
        <h5>Hernan Diaz</h5>
        <p class="ref">Consigliato da <a href="https://blog.codiceplastico.com/authors/emanuele-delbono">Emanuele</a></p>
        <p><strong>Di cosa parla</strong>: un ragazzo arrivato nell’america di fine 800 rimane solo e, con l’obiettivo di ritrovare il fratellom si mette in viaggio. Le vicissitudini lo portano ad intraprendere una vita pura, vissuta in solitudine, nel periodo dei cercatori d’oro. Attraverso mirabolanti avventure diventa una specie di leggenda.
</p>
         <p><strong>Lo consiglio perchè</strong>:  un libro utile per <strong>capire e apprezzare la solitudine</strong>.
</p>
    </div>
</div>

<div class="post-book">
    <div class="cover">
       <img src="/assets/images/post-content/libri/image18.jpg" alt="ti consiglio un libro"/>
    </div>
    <div class="content">
        <h3>La scomparsa di Stephanie Mailer</h3>
        <h5>Joël Dicker</h5>
           <p class="ref">Consigliato da <a href="https://blog.codiceplastico.com/authors/valeria-leonardi">Valeria</a></p>
        <p><strong>Di cosa parla</strong>: a distanza di vent’anni, viene riaperta l’indagine di un quadruplice assassinio, grazie all’informazione di una giornalista, che però scompare misteriosamente il giorno stesso della rivelazione.</p>
         <p><strong>Lo consiglio perchè</strong>: è una lettura travolgente, con flashback e cambi di voce narrante, in cui i <strong>continui colpi di scena</strong> si susseguono scorrevoli per oltre le settecento pagine del libro.
</p>
    </div>
</div>
<div class="post-book">
    <div class="cover">
       <img src="/assets/images/post-content/libri/image5.jpg" alt="ti consiglio un libro"/>
    </div>
    <div class="content">
        <h3>La candidata perfetta </h3>
        <h5>Greer Hendricks e Sarah Pekkanen</h5>
     <p class="ref">Consigliato da <a href="https://blog.codiceplastico.com/authors/valeria-leonardi">Valeria</a></p>
              <p><strong>Di cosa parla</strong>: una giovane make-up artist di New York in bolletta viene coinvolta in uno studio organizzato da uno psichiatra misterioso, attratta dapprima dal lauto compenso offerto. Man mano che le sedute continuano, non riesce più a farne a meno, nonostante il gioco sembra farsi più serio e pericoloso.
 </p>
         <p><strong>Lo consiglio perchè</strong>: è un libro molto coinvolgente, in cui la storia viene raccontata in modo alternato dai due protagonisti, in un crescendo di ansie, colpi di scena e profonde dinamiche psicologiche. Vi ritroverete alla fine del libro senza neanche accorgervi.
</p>
    </div>
</div>


<div class="post-book">
    <div class="cover">
       <img src="/assets/images/post-content/libri/image11.jpg" alt="ti consiglio un libro"/>
    </div>
    <div class="content">
        <h3>La fortezza della solitudine.

</h3>
        <h5>Jonathan Lethm</h5>
        <p class="ref">Consigliato da <a href="https://blog.codiceplastico.com/authors/andrea-gadaldi">Andrea</a></p>
        <p><strong>Di cosa parla</strong>: è la storia di Dylan, un ragazzo bianco che si trasferisce in un quartiere afroamericano di Brooklyn negli anni 70, e Mingus, un ragazzo di colore che diventerà suo amico e con il quale condividerà <strong>passioni e un percorso di crescita e scoperta</strong>.</p>
         <p><strong>Lo consiglio perchè</strong>: dall’emarginazione ai fumetti, dalle dipendenze alla musica fino a arrivare ai graffiti, ai supereroi e al rapporto tra genitori e figli dalla giovinezza fino all’età adulta. Un grande romanzo di formazione.</p>
    </div>
</div>

## Non solo parole  {#illustrazioni}
La **"Divisione-Design" di CodicePlastico** porta sotto i riflettori la "componente disegno e illustrazione" con due proposte completamente diverse. Partiamo da un fumetto supereroistico, adatto a chi crede nel potere dell’immaginazione, per arrivare ad un’alternativa irriverente alla settimana enigmistica. 

<div class="post-book">
    <div class="cover">
       <img src="/assets/images/post-content/libri/image15.jpg" alt="ti consiglio un libro"/>
    </div>
    <div class="content">
        <h3>Flex Mentallo: l’uomo del mistero muscolare.</h3>
        <h5>Grant Morrison e Frank Quitely</h5>
         <p class="ref">Consigliato da <a href="https://blog.codiceplastico.com/authors/andrea-gadaldi">Andrea</a></p>
        <p><strong>Di cosa parla</strong>: Flex Mentallo, un supereroe che può compiere azioni straordinarie flettendo i muscoli e tanti altri personaggi assurdi.
</p>
         <p><strong>Lo consiglio perchè</strong>: la copertina originale del primo numero contiene la seguente frase “Tu! Compra subito subito questo fumetto o la terra è condannata!”, serve altro?</p>
    </div>
</div>

<div class="post-book">
    <div class="cover">
       <img src="/assets/images/post-content/libri/image13.png" alt="ti consiglio un libro"/>
    </div>
    <div class="content">
        <h3>Quaderno di compiti delle vacanze per adulti</h3>
        <h5>Daniel Lòpez Valle e Christobal Fortùnez</h5>
        <p class="ref">Consigliato da <a href="https://blog.codiceplastico.com/authors/mariachiara-pezzotti">Mariachiara</a></p>
        <p><strong>Di cosa parla</strong>: pensate di unire il "trova le differenze" de La Settimana Enigmistica con lo humor dissacrante del Vernacoliere in una strana versione <strong>Hipster</strong>... ed ecco il “Quaderno di compiti delle vacanze per adulti”.
</p>
         <p><strong>Lo consiglio perchè</strong>: tra un quiz, un’illustrazione e il racconto di una storia straordinaria, questo quaderno vi strapperà sicuramente un sorriso. E sarà strano sfogliarlo tra qualche anno, rivedere i personaggi e i temi mainstream di questo 2020 che difficilmente dimenticheremo.
</p>
    </div>
</div>

## Per i più piccoli  {#bambini}
Chiudiamo con un consiglio per i più piccoli: un classico che rappresenta un vero e proprio <strong>manifesto universale sull’amicizia e sulla diversità</strong>, e un piccolo manuale per esorcizzare la più classica delle paure: quella del buio.

<div class="post-book">
    <div class="cover">
       <img src="/assets/images/post-content/libri/image7.jpg" alt="ti consiglio un libro"/>
    </div>
    <div class="content">
        <h3>La storia di una gabbianella e del gatto che le insegnò a volare

</h3>
        <h5>Luis Sepúlveda</h5>
        <p class="ref">Consigliato da <a href="https://blog.codiceplastico.com/authors/maddalena-germinario">Maddalena</a></p>
        <p><strong>Di cosa parla</strong>: il gatto Zorba promette alla gabbiana Kengah di prendersi cura della sua piccina e di insegnarle a volare.
Da queste promesse nasce la bellissima amicizia tra Zorba e Fortunata, raccontata in maniera esemplare dal grande Luis Sepulveda.
Zorba, con il sostegno di un gruppo di buffi amici felini, riuscirà ad aiutare Fortunata a spiccare il volo?
</p>
         <p><strong>Lo consiglio perchè</strong>: è una fiaba dai messaggi universali, che affascina, commuove, coinvolge! Racchiude la forza di una madre che raccoglie tutte le sue forze per attraversare il mare e mettere in salvo la sua piccola.
Descrive la ricchezza di crescere in una famiglia "diversa" in cui si è circondati dall'amore.
Racconta la storia di Fortunata, che <strong>impara ad essere liberamente se stessa</strong>.

Un libro adatto a tutti quelli che credono nell’amicizia, nella forza della diversità e nell’accoglienza, ma anche a chi non ci crede, perché possa scoprirne la bellezza.</p>
    </div>
</div>
<div class="post-book">
    <div class="cover">
       <img src="/assets/images/post-content/libri/image9.jpg" alt="ti consiglio un libro"/>
    </div>
    <div class="content">
        <h3>Non ho paura del buio</h3>
        <h5>Helena Harastova e Jakub Cenkl</h5>
        <p class="ref">Consigliato da <a href="https://blog.codiceplastico.com/authors/davide-brognoli">Davide</a></p>
        <p><strong>Di cosa parla</strong>: il piccolo Tommy ha paura del buio. Vede mostri e fantasmi ovunque. Accendendo la luce scoprirà che tutto quello che lo spaventava è solo frutto della sua immaginazione. Il libro è composto da sei scene buie che si illuminano tirando una semplice linguetta.
</p>
         <p><strong>Lo consiglio perchè</strong>: mio figlio Filippo ha quattro anni e, come molti bambini della sua età, ha paura del buio. La lettura del libro prima di dormire lo sta aiutando a superare il timore dell’oscurità.
 </p>
    </div>
</div>
