---
layout: post
current: post
cover: 'assets/images/post-cover/2022-partner-pledge.jpg'
socialcover: 'assets/images/post-cover/2022-partner-pledge-s.jpg'
slug: microsoft-partner-pledge
title: 'Microsoft Partner Pledge: tra diversità, inclusione, accessibilità, etica e sostenibilità'
date: 2022-05-16 09:00:00
category : [vita-plastica]
tags: [sociale, cp]
author: [Team]
---

A partire da Gennaio di quest’anno CodicePlastico ha aderito al programma [PartnerPledge di Microsoft](https://partner.microsoft.com/it-it/connect/local/it-partner/partner-pledge).

L’idea alla base del progetto è quella di diffondere <strong>buoni principi</strong>, chiedendo alle aziende che ne fanno parte, di impegnarsi attivamente rispetto a quattro temi fondamentali:  Competenze Digitali, Diversità e Inclusione, Intelligenza artificiale Responsabile ed Etica e Sostenibilità ambientale. 

Siamo una piccola azienda e, prima di firmare il Pledge, ci siamo realmente chiesti <strong>che tipo di contributo concreto</strong> potessimo dare. Della serie: se in una sede da 1000 persone tutti smettono di acquistare bottigliette di plastica, l’effetto è decisamente numerabile e positivo per l’ambiente. Nel nostro caso, come potevamo contribuire a questi temi mastodontici?


<figure style="text-align:center"><img src="/assets/images/post-content/pp_l_001.png" alt="retrospettiva vigna" /></figure>

Sono bastati i primi mesi per ricrederci. Più gli argomenti sono “alti”, più i risultati sembrano lontanissimi. Più i risultati sono lontani, più è facile far finta di niente. Quello che questi primi mesi ci hanno insegnato è che <strong>avere un appuntamento fisso, ricorrente in cui imparare qualcosa, è il modo migliore per impegnarsi</strong>.

Non solo i grandi progetti fanno la differenza, ma anche la consapevolezza di ognuno. <strong>I gesti possono essere piccoli</strong>, come piantare un albero, mettere sempre l’alt alle immagini o curare l’accessibilità delle slide. 

Siamo solo all’inizio ma, già si iniziano a cogliere i primi spunti e ad adottare nel lavoro quotidiano alcuni piccoli accorgimenti che rendono le nostre applicazioni e la nostra comunicazione più <strong>accessibili, etiche e sostenibili</strong>. Perchè come dice Tom Peters:

<cite>Il cambiamento è una porta che si apre solo dall’interno</cite>.



