---
layout: post
current: post
cover: 'assets/images/post-cover/2022-goal.jpg'
socialcover: 'assets/images/post-cover/2022-goal-s.jpg'
slug: cosa-chi-c-entra-l-obiettivo
title: Cosa (chi) c'entra l'obiettivo
date: 2022-02-10 09:00:00
category : [design]
tags: [design, ux, cp]
author: [mery]
---

Come nasce un progetto in una software house? In CodicePlastico, nasce con un gruppo di persone attorno ad un tavolo, un grande cartellone, poche slide, pennarelli, tanti post-it e una buona dose di creatività. Se siete curiosi di sapere come siamo arrivati a capire che i Workshop Collaborativi rendono migliore il nostro processo di sviluppo, non potete perdervi l’[articolo di Ema](https://blog.codiceplastico.com/progettare-applicazioni-utili-per-i-clienti-pt2).

<figure style="text-align:center"><img src="/assets/images/post-content/obiettivi-ux/goal_s_001.png" alt="obiettivi" /></figure>

## La soluzione in tasca
Realizziamo software. Questo implica che, il più delle volte, i nostri clienti arrivano da noi già con una soluzione in tasca. L’obiettivo del workshop è quello di aumentare consapevolezza su questa soluzione, sugli utenti che la useranno e sui motivi che li spingeranno a compiere determinate azioni.
Questo comporta che, alla fine della progettazione collaborativa, la soluzione iniziale può essere validata, può essere modificata, rimpicciolita, ingrandita, sdoppiata o meramente buttata nel cestino.

Per questo , prima ancora di portare i clienti a costruire  empathy maps, customer journey o rapid prototyping pensiamo sia fondamentale capire in che modo, quello che andremo a costruire, avrà un impatto nel mondo: creiamo un gruppo di lavoro con la dirigenza (i decisori) e lavoriamo insieme sulla validazione degli obiettivi.

<figure style="text-align:center"><img src="/assets/images/post-content/obiettivi-ux/goal_s_002.png" alt="obiettivi" /></figure>

## Obiettivi ben formati: il processo
Un canvas che abbiamo trovato particolarmente efficace è la definizione di un **obiettivo ben formato** (espresso in positivo, sotto la propria responsabilità, misurabile ed ecologico).
Chiediamo al gruppo di lavoro di accordarsi in pochi minuti su quello che secondo loro è l’obiettivo principale dell’artefatto che stiamo creando.

<cite>Stiamo facendo questo progetto perché… 
e tra sei mesi, un anno, cinque anni, saremo…</cite>

Dopo aver scritto un obiettivo iniziale lo mettiamo sotto processo. Il facilitatore parte riformulando in positivo le eventuali negazioni e parte con una serie di domande come: 

***Quando l'avrai ottenuto, cosa vedrai? cosa ascolterai?Cosa sentirai?***

***Come fai a sapere di averlo ottenuto?***

Il primo step serve per creare un modello mentale condiviso, mettendo sul tavolo le aspettative, i dettagli e le implicazioni.

<figure style="text-align:center"><img src="/assets/images/post-content/obiettivi-ux/goal_l_003.png" alt="obiettivi" /></figure>

E’ interessante vedere come i clienti costruiscono delle scene precise: c’è chi si immagina il proprio reparto di amministrazione al lavoro, c’è chi vuole trovarsi a capo di una convention europea come leader del settore. 
Solitamente quando gli obiettivi sono epici, il lavoro del processo e la facilitazione aiuta ad individuare dei sotto obiettivi realizzabili e misurabili:

***Quando? In quanto? Per quanto?***

***Da chi dipende il raggiungimento di questo obiettivo?*** 

***Abbiamo tutti gli strumenti necessari o dipendiamo da qualcuno?***

***E’ sotto la nostra responsabilità? Da chi dipende?***

<figure style="text-align:center"><img src="/assets/images/post-content/obiettivi-ux/goal_l_001.png" alt="obiettivi" /></figure>

Ogni volta che viene ridefinito un obiettivo più piccolo, li mettiamo in gerarchia: anche se al tempo zero il mio obiettivo è quello di mettere sul mercato un'app nei prossimi due mesi per dare ai miei clienti la possibilità di prenotare un servizio più facilmente, è importante e motivante ricordarsi della rappresentazione delle epiche.

Insomma, non dimentichiamoci che vogliamo arrivare ad essere leader europei del settore.
E passiamo al controllo ecologico, che non è direttamente legato al concetto ambientale (no, non ha a che vedere con quanta Co2 produrrai al raggiungimento dell'obiettivo), ma una verifica sull’impatto sistemico ad obiettivo raggiunto:

***Quando lo avrai raggiunto cosa succederà a te? Come ti sentirai? cosa succederà agli altri?***

***C'è qualcosa che stiamo perdendo? Gli altri perdono qualcosa?***

***Cosa c'è di importante in quello che perdi?***

<figure style="text-align:center"><img src="/assets/images/post-content/obiettivi-ux/goal_s_003.png" alt="obiettivi" /></figure>

E’ un momento molto delicato e spesso anche spinoso. Queste domande pongono i decisori di fronte alle conseguenze di quello che vogliono costruire.  Le prime risposte sono sempre del tipo:
Aumenterò  il mio stipendio di X%, saremo in grado di gestire un X% di produzione in più!
Poi si arriva alla sfera personale:

***Avrò meno tempo per la mia famiglia? Avrò tempo per i miei hobby?***

E infine affiorano le implicazioni come:

***Se la nuova app porterà nuovi clienti, saremo in grado di gestirli bene come oggi?***

***Dovremo rinunciare al lato umano del nostro business? Il reparto X perderà di importanza?***

***Il reparto X non userà mai il nostro software.***

<figure style="text-align:center"><img src="/assets/images/post-content/obiettivi-ux/goal_l_002.png" alt="obiettivi" /></figure>

Dare forma alle paure prima del processo di progettazione (e non a prodotto finito) consente di scegliere per tempo una strategia che faciliti il raggiungimento di un obiettivo non fine a se stesso, ma che porti un valore concreto all’azienda intera.

Un secondo aspetto importante del controllo ecologico è individuare le resistenze! Quanti progetti nascono con entusiasmo in un gruppo di lavoro e si schiantano contro burocrazia e timore del cambiamento?  Conoscere chi è detrattore di un progetto è importante tanto quanto scrivere un software perfetto: saranno le prime persone da coinvolgere per conoscere il loro punto di vista.

<figure style="text-align:center"><img src="/assets/images/post-content/obiettivi-ux/goal_s_004.png" alt="obiettivi" /></figure>