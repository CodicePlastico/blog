---
layout: post
current: post
cover: 'assets/images/post-cover/20200428-come-scegliere-una-software-house.jpg'
socialcover: 'assets/images/post-cover/20200428-come-scegliere-una-software-house-s.jpg'
slug: come-scegliere-una-software-house
title: 'AAA Software House Cercasi'
date: 2020-04-28 00:00:00
tags: [Vita Plastica]
author: ema 
---



## Valori, Dimensioni e Organizzazione: come scegliere a chi affidare lo sviluppo software della tua applicazione

Un aspetto su cui stiamo lavorando nell’ultimo anno in CodicePlastico è trovare il modo migliore per spiegare ai clienti il nostro lavoro. CodicePlastico nasce con una **forte identità tecnica**: siamo ingegneri, siamo appassionati, investiamo in formazione continua e ciò che ci entusiasma di più quando approcciamo un nuovo progetto è senza dubbio l’aspetto tecnologico. In altre parole, spesso cadiamo nella tentazione di parlare in *tecnichese*... lingua decisamente ostica per chi non è del settore.

Abbiamo quindi colto l’occasione, nel mettere nero su bianco uno “nostro metodo”, per <strong>dare valore a tutti quei processi che esulano dalla programmazione</strong> ma che sono altrettanto fondamentali per la buona riuscita di un progetto. Ne sono uscite alcune riflessioni interessanti, che impattano fortemente sul come creare le giuste sinergie con i clienti. Ve le raccontiamo per punti, andando ad individuare gli aspetti che un’azienda potrebbe (o dovrebbe!) considerare, nello scegliere una software house,  che vanno oltre ai classici “tempi” e “costi”.

<h3 style="color:#D93232">I valori</h3>

<cite>È meglio un mobile fatto su misura o uno comprato in una catena multinazionale? </cite>

L’unica risposta corretta a questa domanda è: dipende! Ci saranno state occasioni in cui la praticità di una libreria di ikea ti ha fatto risparmiare tempo e denaro, così come altre occasioni in cui hai toccato con mano la soddisfazione di vedere un falegname all’opera,  nella realizzazione di una tua idea. 

Per il software è la stessa cosa. <br/>
Nel  mercato IT trovere realtà orientate al prodotto che offrono soluzioni consolidate e “pronte all’uso”, così come realtà, come <strong>CodicePlastico</strong>, in cui l’attività di <strong>scrivere codice è letteralmente un’attività artigianale</strong>. Siamo specializzati nella realizzazione di software altamente customizzato e ci rivolgiamo ad aziende che cercano soluzioni su misura e consulenze specifiche. Quindi, la prima domanda che ti devi fare è: cosa mi serve?

<h3 style="color:#D93232">Le dimensioni</h3>

<cite>Azienda grande o azienda piccola? </cite>

Spesso si tende a valutare la solidità di un’impresa in base al numero dei suoi dipendenti. <strong>Per il software non è un’equazione scontata</strong>: non basta aggiungere una persona per produrre software più velocemente, così come non tutte le persone sono facilmente sostituibili o turnabili con altre. 

Undici anni fa, quando CodicePlastico è stata fondata, non avremmo mai scommesso sulla dimensione a cui siamo arrivati oggi. Pur rientrando nella definizione di piccola impresa  il nostro team di 20 persone è un grande traguardo e si sta avvicinando al limite per mantenere i vivi principi sui quali abbiamo costruito CodicePlastico.

In un mondo ossessionato alla crescita continua sembra un controsenso, ma siamo convinti che un’azienda di dimensioni medio/grandi non  riesca a produrre software nel modo in cui lo facciamo noi (costruito su misura per il cliente) e con la qualità , la cura e la professionalità che mettiamo nell’intero progetto.

Oltre le 20 persone le <strong>relazioni interne</strong> inizierebbero a sfilacciarsi, certe persone non si conoscerebbero, parlerebbero di meno, le decisioni diventerebbero più lente e la burocrazia inizierebbe a mangiarsi parte del valore che andiamo a generare.

Oltre le 20 persone è anche più difficile che i <strong>team riescano ad auto-organizzarsi</strong> e si renderebbe necessaria l’introduzione di un livello di management, cosa che porterebbe ad un’azienda più strutturata, rigida e lenta e forse anche un approccio allo sviluppo del software più industriale.

<h3 style="color:#D93232">L’organizzazione</h3>

Partiamo dal presupposto che la realizzazione di un software non è un’attività istantanea.  Nell’arco temporale che copre il design, lo sviluppo, il testing e il supporto avrai a che fare con diverse persone.  Per questo, nella scelta di una software house, è bene farsi anche queste domande.

#### Si parla di sviluppo iterativo e/o incrementale? 

Bene, vuol dire che ti verranno consegnate più versioni grezze del tuo software, in modo da poterlo testare in corso d’opera, verificarne l’efficacia, e correggere il il tiro se necessario.

#### Come sono composte le professionalità del team? 

Si parla solo di sviluppo o anche di design, esperienza utente, progettazione, test e supporto? Ad esempio puoi chiedere chi sarà il tuo riferimento nello sviluppo e per quale area: parlare con un commerciale è diverso che parlare con un tecnico o con un designer. 

(Se ve lo state chiedendo, in CodicePlastico… non ci son commerciali :) )


#### Come faccio a capire se sono bravi? 

Oltre alle classiche referenze, un buon metro di misura è quanto l’azienda investe in formazione. Puoi anche scoprire se i membri del team partecipano a convegni, seminari, tengono corsi, talk tecnici etc… La comunità IT è molto recettiva ed in continuo cambiamento, è facile individuare la figure di riferimento.

<h3 style="color:#D93232"> Le nostre scelte (e le tue scelte)</h3>
Le <strong>scelte</strong> che abbiamo fatto, per essere aderenti ai nostri valori, hanno portato a quello che e’ oggi <strong>CodicePlastico, un’azienda piccola e ben organizzata</strong>. 

Abbiamo <strong>scelto</strong> di rimanere piccoli, di prenderci cura personalmente dei nostri clienti, di scrivere ogni singola riga di codice con attenzione. 
<br/>Abbiamo <strong>scelto</strong> di dedicare tempo alle PR, ai test, di diventare un team migliore, di scrivere software divertendoci, di studiare nuovi linguaggi e nuove tecnologie,  di mettere da parte le soluzioni “ready-to-go” in favore del su misura. 

Se è questo è quello che stai cercando, allora orienta la tua <strong>scelta</strong> nelle piccole imprese che lavorano con passione. 